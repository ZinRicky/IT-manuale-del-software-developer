\section{Le cinque buone maniere}

\begin{enumerate}

%1
\item \textbf{Rispetta sempre gli standard}.

È sempre buona norma utilizzare standard per l’impostazione del codice; i design-pattern della Gang of Four sono un ottimo esempio. Potresti guadagnarti la stima e il rispetto dei colleghi se produci software di qualità. Viceversa, se ti lanci verso un hackathon di spaghetti-code, probabilmente finirai per essere il bersaglio durante il gioco a freccette nella sala relax aziendale.

%2
\item \textbf{Proteggi il branch principale e segui un versioning ben preciso}.

Non lasciare che il branch \texttt{master} sia accessibile da tutti: solo una persona (con una seniority adeguata) deve avere l’onere di eseguire l’allineamento del branch principale. Una volta scelto il pattern di versioning, seguilo sempre: evita customizzazioni o di uscire dai binari. Prima di allineare i branch condivisi (per esempio \texttt{develop}, \texttt{uat}, \texttt{collaudo}), testa il codice in maniera meticolosa.


%3
\item \textbf{Commenta e indenta il codice adeguatamente}.

Ad inizio progetto, bisogna allineare le configurazioni di indentazione di ogni membro del team. Di solito gli \textsc{ide} ti consentono di sovrascrivere le configurazioni di default. Sceglietene una e allineate tutti gli \textsc{ide} dei componenti del team. È anche un bel gesto commentare (senza scrivere un poema) il codice sorgente: i colleghi apprezzeranno. Creare una documentazione del codice sorgente, sopratutto per le componenti riusabili e generiche, è altrettanto un gesto apprezzato. Se segui questo consiglio, hai l’opportunità di diventare la rockstar del tuo open-space: non mi farei sfuggire questa occasione.


%4
\item \textbf{Coinvolgi subito i colleghi interessati se sospetti un \emph{merge-conflict}}.

Se stai sviluppando codice che impatta file sorgente attualmente in lavorazione (o già implementati) di altri componenti del team, coinvolgi subito i colleghi per evitare conflitti successivamente. Oltre a compiere una buona azione, potresti evitare di perdere una numerosa quantità di codice già sviluppato.

%5
\item \textbf{Proponi pair-programming in caso di refactoring}.

Se trovi del codice da refattorizzare e vuoi continuare il tuo percorso verso la santità, refattorizzalo. Sarebbe una grande azione anche coinvolgere l’autore del codice da refattorizzare: un buon sano pair-programming migliorerà le capacità di programmazione di entrambi.


\end{enumerate}